---
title: "Circulația persoanelor"
low: 0
high: 1000
---

Persoanele care pot circula fără restricții în afara locuinței pe toată durata săptămânii:

**✓** persoanele care sunt vaccinate complet (de minim 10 zile și au certificat de vaccinare COVID-19 – cod QR digital sau tipărit)
**✓** persoanele care au trecut prin boală (au între a 15-a zi și a 180-a zi de la infectare);
Persoanele nevaccinate și cele cu test, au **restricții de circulație în fiecare zi între orele 22 – 05**.
Pot circula doar cu anumite excepții (menționate în [declarație](https://formular.sts.ro/) – care trebuie să cuprindă numele și prenumele, data nașterii, adresa locuinței/gospodăriei, motivul deplasării, data completării și semnătura):
**a)** deplasarea în interes profesional, inclusiv între locuință/ gospodărie și locul/locurile de desfășurare a activității profesionale și înapoi (cu legitimație de serviciu sau adeverința eliberată de angajator ori o declarație pe propria răspundere, completată în prealabil);
**b)** deplasarea pentru asistență medicală care nu poate fi amânată și nici realizată de la distanță, precum și pentru achiziționarea de medicamente;
**c)** persoanele care sunt în tranzit sau efectuează călătorii al căror interval orar se suprapune cu perioada interdicției, cum ar fi cele efectuate cu avionul, trenul, autocare sau alte mijloace de transport de persoane, și care pot fi dovedite prin bilet sau orice altă modalitate de achitare a călătoriei;
**d)** deplasarea din motive justificate (vaccinare, îngrijirea/ însoțirea copilului, asistența persoanelor vârstnice, bolnave sau cu dizabilități ori decesul unui membru de familie);
**e)** părăsirea domiciliului pentru protejarea vieţii sau integrităţii fizice în cazul unui pericol grav şi iminent, cu apelarea sistemului naţional unic pentru apeluri de urgenţă 112.
– organizarea programului de lucru în regim de telemuncă sau muncă la domiciliu pentru cel puțin 50% din angajați.
